<div class="chapter-container">
    <h1>ESERCIZIO FISICO</h1>
    <div style="position: relative;">
        <img src="assets/img/esercizio-fisico/watermark.png" class="watermark">
        <p>Al termine del tuo percorso riabilitativo, sarà importante continuare a svolgere un’attività
            fisica regolare per mantenere le abilità e lo stato di salute raggiunti o per migliorarli.
            L’attività fisica regolare è infatti raccomandata a tutti, anche se adattata alle capacità
            personali, in quanto porta a innumerevoli benefici sulla nostra salute. Nelle persone con
            lesione midollare questi benefici sono ancora più importanti, in quanto possono contrastare
            gli effetti negativi a lungo termine della lesione sul corpo.
        </p>
    </div>
    <ul id="index" class="list-group">
        <li class="list-group-item"><a href="#benefici-dell'attività-fisica">Benefici dell'attività fisica</a></li>
        <li class="list-group-item"><a href="#precauzioni">Precauzioni</a></li>
        <li class="list-group-item"><a href="#linee-guida">Linee guida</a></li>
        <li class="list-group-item"><a href="#esercizio-aerobico">Esercizio aerobico</a></li>
        <li class="list-group-item"><a href="#esercizi-di-potenziamento-muscolare">Esercizi di potenziamento muscolare</a></li>
        <li class="list-group-item"><a href="#esercizi-per-la-flessibilità">Esercizi per la flessibilità</a></li>
        <li class="list-group-item"><a href="#postura-eretta">Postura eretta</a></li>
    </ul>
</div>

<div id="benefici-dell'attività-fisica" class="chapter-container">
    <h4>Benefici dell'attività fisica</h4>
    <ul>
        <li><strong>Rafforza i muscoli:</strong> il rinforzo dei muscoli che puoi controllare ti sarà fondamentale
            per essere il più autonomo possibile ed evitare infortuni o infiammazioni da
            sovraccarico.
        </li>
        <li><strong>Aumenta la flessibilità:</strong> ciò contribuisce al mantenimento di una buona mobilità
            articolare e previene possibili deformazioni.
        </li>
        <li><strong>Aiuta a raggiungere e mantenere un peso sano:</strong> nella prima fase dopo la lesione
            midollare, spesso si ha una perdita di peso dovuta anche allo stress a cui è
            sottoposto il corpo. Col passare del tempo però il metabolismo rallenta, il tessuto
            muscolare inattivo viene sostituito da grasso e, anche a causa del minor numero di
            muscoli che consumano energia, si inizia a mettere su peso. Quindi sarà
            fondamentale adattare la propria dieta al consumo energetico attuale e svolgere
            regolare attività fisica per aumentare questo consumo.
        </li>
        <li><strong>Migliora la salute cardiopolmonare:</strong> l’attività fisica aerobica diminuisce il rischio di
            sviluppare malattie cardiovascolari, oltre a migliorare le capacità dei sistemi
            cardiocircolatorio e polmonare.
        </li>
        <li><strong>Riduce la pressione arteriosa, controlla il livello di glicemia, modula positivamente
            il colesterolo nel sangue.</strong>
        </li>
        <li><strong>Migliora il sonno e l'umore:</strong> grazie al rilascio di endorfine e serotonina, gli “ormoni
            del buonumore”, riduce i sintomi di ansia, stress, depressione e di dolore.
        </li>
    </ul>
</div>

<hr>

<div id="precauzioni" class="chapter-container">
    <h4>Precauzioni</h4>
    <p>Per svolgere correttamente e in sicurezza un’attività fisica adatta al tuo livello di lesione
        midollare e alle tue caratteristiche specifiche è importante che questa venga organizzata e
        personalizzata dal tuo fisioterapista di riferimento, che potrà consigliarti quali esercizi fare,
        ogni quanto e come farli, e spiegarti quali precauzioni prendere. Ecco un elenco delle
        precauzioni generali più importanti.
    </p>
    <ul>
        <li><strong>Ascolta il tuo corpo:</strong> soprattutto se ti alleni da solo è importante che tu presti
            attenzione alle sensazioni del tuo corpo. Se per esempio hai dolore, ti manca il fiato
            tanto da non riuscire più a parlare o ti gira la testa, considera di interrompere la
            sessione di allenamento e, se il sintomo persiste per più di qualche minuto, contatta
            subito il medico.
        </li>
        <li><strong>Presta attenzione alla disreflessia:</strong> per avere più informazioni sulla disreflessia e
            come prevenirla e gestirla leggi il capitolo <a href="article.php?name=complicanze-associate">complicanze associate</a>. Se hai una lesione
            cervicale o toracica alta e riconosci i sintomi della disreflessia, interrompi la sessione
            di allenamento, cerca di capire cosa l’ha causata (per esempio vescica piena) e se
            possibile risolvi la causa del problema. Se i sintomi persistono contatta il tuo medico.
        </li>
        <li><strong>Procedi gradualmente:</strong> inizia con un programma di esercizi alla tua portata, anche
            sotto i valori delle linee guida, e aumentane gradualmente la durata, la frequenza e
            l’intensità, via via che il tuo corpo sarà più allenato e avrai preso confidenza con gli
            esercizi.
        </li>
        <li><strong>Vèstiti adeguatamente:</strong> è fondamentale che tu indossi vestiti comodi, non abrasivi,
            traspiranti e adatti alla temperatura dell’ambiente. Infatti, eventuali abrasioni o
            un’umidità eccessiva della pelle aumenterebbero il rischio di lesioni da pressione
            (vedi il capitolo <a href="article.php?name=cura-della-pelle">cura della pelle</a>), mentre vestiti troppo leggeri o pesanti potrebbero
            mettere in difficoltà la termoregolazione del tuo corpo. Può essere una buona
            strategia vestirsi con più strati così da potersi adattare meglio ad eventuali
            temperature inaspettate (vedi il capitolo <a href="article.php?name=abbigliamento">abbigliamento</a>).
        </li>
        <li><strong>Dedica tempo a riscaldamento e raffreddamento:</strong> prima di ogni sessione di
            allenamento dedica almeno 5-10 minuti ad esercizi a bassa intensità per “riscaldare”
            i muscoli e diminuire così il rischio di eventuali infortuni. A fine allenamento invece
            evita di fermare di colpo un’attività aerobica ad alta intensità, diminuisci
            gradualmente l’intensità e fai un po’ di stretching finché la tua respirazione non è
            tornata alla normalità.
        </li>
        <li><strong>Mantieniti idratato:</strong> assicurati di assumere un’adeguata quantità di liquidi sia
            durante che dopo l’allenamento.
        </li>
        <li><strong>Non sforzare troppo le braccia:</strong> come è spiegato nel capitolo di <a href="article.php?name=economia-articolare">economia articolare</a>,
            braccia e spalle sono distretti da mantenere ben allenati, ma è anche importante
            non sovraccaricarli troppo, in quanto questo può portare facilmente a sindromi
            dolorose.
        </li>
    </ul>
</div>

<hr>

<div id="linee-guida" class="chapter-container">
    <h4>Linee guida</h4>
    <p>Le Indicazioni delle linee guida per l’attività fisica nelle persone adulte con lesione midollare
        “Evidence-based scientific exercise guidelines for adults with spinal cord injury: an update
        and a new guideline”, pubblicate nel 2018, forniscono le soglie minime di esercizio fisico per
        ottenere benefici in termini di:
    </p>
    <ul>
        <li><strong>miglioramento della fitness cardiorespiratoria e della forza muscolare</strong></li>
        <li><strong>miglioramento della salute cardiometabolica</strong></li>
    </ul>
    <div class="row">
        <div class="col-12 col-md-5 framed rounded">
            <h5 class="card-title">Fitness cardiovascolare</h5>
            <p class="card-text">Si riferisce alla capacità del cuore e dei polmoni di fornire ossigeno ai muscoli che lavorano e
            può essere valutata attraverso un test cardiorespiratorio da sforzo.
            </p>
        </div>
        <div class="d-none d-md-block col-md-2"></div>
        <div class="col-12 col-md-5 framed rounded">
            <h5 class="card-title">Salute cardiometabolica</h5>
            <p class="card-text">La salute cardiometabolica dipende dalla composizione corporea (es. massa grassa, massa 
                magra) e dai possibili fattori di rischio di malattie cardiovascolari (es. colesterolo
                alto e ipertensione). Le misure comuni per valutare la salute cardiometabolica includono un
                esame del sangue per valutare i trigliceridi e il colesterolo, misurare la pressione sanguigna,
                l’altezza, il peso e la circonferenza della vita.
            </p>
        </div>
    </div>

    <h5>Premesse</h5>
    <p>Le indicazioni delle linee guida dovrebbero essere raggiunte a prescindere dalla quantità di
        attività motoria accumulata svolgendo le comuni attività della vita quotidiana.
        Le linee guida sono adatte ad adulti (18-64 anni) con lesioni del midollo spinale croniche
        (insorte da almeno un anno) con livello neurologico pari a C3 o inferiore, includendo quindi
        tetraplegia e paraplegia, a seguito di cause traumatiche o non, indipendentemente dal
        genere, etnia o status socio-economico.
        Le linee guida possono essere appropriate anche per le persone con mielolesione insorta da
        un periodo inferiore a 12 mesi, di età pari o superiore a 65 anni, o che vivono in condizioni di
        comorbilità (attualmente, infatti, per le suddette persone, non esistono evidenze
        scientifiche sufficienti per trarre conclusioni definitive sui rischi e i benefici delle linee
        guida). Queste persone devono comunque consultare un medico prima di iniziare un
        programma di esercizio fisico.
        I rischi associati all’adesione alle linee guida sono minimi se l’attività viene gestita in accordo
        con un professionista sanitario esperto in lesioni del midollo spinale.
    </p>
    <div style="text-align: center;">
        <div class="banner" style="display: inline-block;">
            <strong>Ricorda: anche poco esercizio fisico è meglio di nessun esercizio fisico.</strong>
        </div>
    </div>
   

    <h5>Raccomandazioni</h5>
    <p>All’inizio dovrai partire da un allenamento più leggero, arrivando fino alle quantità di attività
        aerobica necessarie per un miglioramento della tua fitness cardiorespiratoria (20 minuti 2
        volte alla settimana). Col passare del tempo potrai riuscire ad aumentare la quantità di
        attività aerobica fino ad arrivare ai valori necessari a migliorare la salute cardiometabolica in
        modo efficace, continuando nel frattempo ad allenarti sulla forza.
    </p>
    <div class="row mb-5">
        <div class="col-12 col-lg-6" style="display: flex"> <img class="img-fluid" style="margin: auto;" src="assets/img/esercizio-fisico/banner-1.png" alt=""></div>
        <div class="col-12 col-lg-6"> 
            <img class="img-fluid mt-3" src="assets/img/esercizio-fisico/banner-2.png" alt="">
            <img class="img-fluid mt-3" src="assets/img/esercizio-fisico/banner-3.png" alt="">
        </div>
    </div>
    <p><strong>Si presume che svolgere esercizio fisico in quantità superiori a quelle indicate dalle linee
        guida possa determinare ulteriori benefici sulla fitness cardiorespiratoria, sulla forza
        muscolare e sulla salute cardiometabolica.</strong> D’altra parte, attualmente non sono disponibili
        sufficienti evidenze scientifiche per esprimersi su eventuali rischi associati al superamento
        dei livelli proposti dalle linee guida.
    </p>
    <p>In accordo con il tuo fisioterapista puoi quindi aumentare gradualmente intensità, frequenza
        e durata delle sessioni di allenamento, fino ad arrivare alle raccomandazioni consigliate per
        la popolazione generale per mantenere un buono stato di salute, ovvero:
        <ul>
            <li>Almeno 150 minuti di esercizio aerobico di intensità moderata alla settimana: si
                consigliano sessioni di 30 minuti 5 volte alla settimana.
            </li>
        </ul>
    </p>
    <p>Se invece si preferisce e si è in grado di svolgere un’attività fisica più intensa:
        <ul>
            <li>Almeno 60-75 minuti di esercizio aerobico di intensità vigorosa alla settimana. Si
                consigliano sessioni di 20-25 minuti 3 volte alla settimana.
            </li>
        </ul>
        Si può anche fare una combinazione di sessioni più e meno intense durante la
        settimana.
        <br>Si può anche dividere l’attività giornaliera in sessioni da 10 minuti ciascuna.
    </p>
</div>
    
<hr>

<div id="esercizio-aerobico" class="chapter-container">
    <h4>Esercizio aerobico</h4>
    <p>Attività fisica continuativa che alza il battito cardiaco e la frequenza respiratoria, bruciando
        molte calorie. Per svolgere un’attività aerobica adeguata si cerca quindi di mobilizzare
        quanti più muscoli possibile, per questo di solito si pensa ad attività come camminare o
        correre, in quanto gli arti inferiori richiedono un dispendio energetico notevole per
        muoversi. È probabile che tu non possa usare gli arti inferiori, quindi dovrai usare le braccia
        al meglio delle tue capacità. Ecco gli esempi più comuni di attività aerobica che potrebbero
        fare al caso tuo:
    </p>
    
    <div class="row" style="margin: 2rem 0 5rem;">
        <div class="col-12 col-md-8">
            <ul>
                <li>Cicloergometro a braccia e/o a gambe</li>
                <li>Nuoto o esercizi in acqua</li>
                <li>Spinta della carrozzina a ritmo sostenuto</li>
                <li>Allenamento a circuito</li>
                <li>Tapis roulant con sostegno del peso (per chi può camminare)</li>
                <li>Canto, lettura ad alta voce ed esercizi respiratori (per lesioni molto alte)</li>
            </ul>
        </div>
        <div class="col-12 col-md-4"><img class="img-fluid rounded" style="height: 400px; display:block;" src="assets/img/esercizio-fisico/cicloergometro.jpg" alt=""></div>
    </div>
</div>

<hr>

<div id="esercizi-di-potenziamento-muscolare" class="chapter-container">
    <h4>Esercizi di potenziamento muscolare</h4>
    <p>Sono esercizi che mirano a rinforzare i vari gruppi muscolari. Di solito nelle prime fasi si
        consiglia di svolgere ogni esercizio in 3 serie da 8-10 ripetizioni, separando ogni serie con un
        periodo di recupero. Ogni esercizio andrà ad attivare un gruppo muscolare specifico e lo farà
        ripetendo un movimento contro una resistenza. Questa resistenza può essere fornita da:
    </p>
    <ul>
        <li>Pesi</li>
        <li>Elastici fitness</li>
        <li>Macchinari da palestra</li>
        <li>Il proprio peso corporeo</li>  
    </ul>
    <p>Soprattutto durante questo tipo di esercizi bisogna prestare attenzione a svolgerli
        correttamente e a non esagerare con il carico o con le ripetizioni. Infatti, se si esagera o si
        compiono movimenti scorretti si rischia di sforzare troppo muscoli, tendini o legamenti,
        cosa che può causare sindromi dolorose e/o lesioni. Gli arti superiori (vedi il capitolo
        economia articolare) sono particolarmente soggetti a questi problemi in quanto è molto
        probabile che vengano usati molto nelle attività quotidiane. È quindi fondamentale trovare
        un giusto equilibrio che ti permetta di rinforzare questi muscoli, che devono ovviamente
        essere ben allenati, senza sovraccaricarli troppo.
        Un altro distretto muscolare di cui non sottovalutare l’importanza è quello dei muscoli
        stabilizzatori del tronco, ovvero gli addominali, i muscoli della schiena e i muscoli prossimali
        degli arti inferiori. A seconda del tuo livello di lesione midollare potrai avere una frazione più
        o meno ampia di muscolatura stabilizzatrice conservata e proprio per questo è
        fondamentale che tu mantenga il più allenata e funzionale possibile quella parte. Questi
        muscoli, lavorando insieme, permettono la stabilità del tuo tronco e, di conseguenza,
        forniscono un aggancio stabile ai muscoli dei tuoi arti, permettendone il corretto
        movimento. Un maggior controllo del tronco inoltre migliora la funzione respiratoria e
        diminuisce il rischio di cadute.
    </p>
    <p><strong>Qui puoi trovare un file PDF con alcuni esempi di esercizi di rinforzo muscolare per gli arti superiori:</strong> <a href="assets/pdf/arto-sup.pdf" target="_blank">Tabella PDF con esercizi per l'arto superiore</a>
    </p> 
</div>

<hr>

<div id="esercizi-per-la-flessibilità" class="chapter-container">
    <h4>Esercizi per la flessibilità</h4>
    <p>Un’adeguata flessibilità aiuta con la postura, l'equilibrio e le attività della vita quotidiana
        come vestirsi e lavarsi. Per ottenerla e/o mantenerla occorre svolgere con regolarità esercizi
        di stretching o attività come lo yoga. Pensa alle posizioni in cui passi più tempo durante la
        giornata e concentra la tua routine di stretching sui muscoli che sono stati più contratti. Di
        solito le articolazioni a cui prestare più attenzione sono: la spalla, le anche, le ginocchia e le
        caviglie. Includi anche le articolazioni che non puoi muovere, ma presta attenzione a
        compiere uno stretching più delicato, per evitare possibili lesioni di cui ti potresti non
        rendere conto.
    </p>
    <ul>
        <li><strong>Come?:</strong> Cerca di includere sempre i gruppi muscolari più importanti, raggiungi una
            posizione in cui senti un po’ tirare il muscolo, ma senza dolore, e tieni la posizione
            per 20-30 secondi (senza “rimbalzi”). Ripeti poi una seconda o terza volta lo
            stretching allo stesso modo, arrivando a un totale di 60 secondi per esercizio, con
            una pausa di pochi secondi tra gli allungamenti. Se non riesci a eseguire questi
            esercizi in autonomia, chiedi aiuto al tuo caregiver, a un familiare o a un amico.
        </li>
        <li><strong>Quando?:</strong> Potrebbe essere un’ottima idea svolgerlo dopo aver fatto attività fisica,
            nella fase di raffreddamento, ma lo puoi fare in qualsiasi momento della giornata.
            Evita di farlo prima di svolgere attività fisica, in quanto può aumentare il rischio di
            lesioni muscolari.
        </li>
        <li><strong>Ogni quanto?:</strong> Dovresti fare una sessione di stretching che coinvolga tutti i gruppi
            muscolari principali almeno 3 volte alla settimana, anche se sarebbe consigliato
            svolgerla quasi ogni giorno. Qualcuno può preferire anche 2 volte al giorno, se viene
            fatto uno stretching delicato e corretto non ci sono controindicazioni.
        </li>
    </ul>
    <p><strong>Qui puoi trovare un file PDF con alcuni esempi di esercizi di stretching:</strong><a href="assets/pdf/es-stretching.pdf" target="_blank"> Tabella PDF con esercizi per la flessibilità</a>
    </p>
    <p><strong>Qui puoi trovare degli esercizi di “rieducazione posturale” utili sia per la flessibilità che per riequilibrare la postura:</strong><a href="assets/pdf/es-posturali.pdf" target="_blank"> PDF con esercizi di rieducazione posturale</a>
    </p>
</div>

<hr>

<div id="postura-eretta" class="chapter-container">
    <h4>Postura eretta</h4>
    <p>La postura eretta può essere ottenuta da persone con lesioni midollari grazie ad ausili che
        portano e mantengono in tale posizione l’utilizzatore quando le capacità motorie delle
        gambe e del tronco sono assenti o ridotte. La stazione eretta, anche se passiva, ha molteplici
        benefici sia a livello fisico che psicologico, qui sotto puoi trovare un elenco dei più
        importanti.
    </p>
    <ul>
        <li><strong>Miglioramento della funzione respiratoria:</strong> in postura eretta il diaframma (il
            principale muscolo respiratorio) e la gabbia toracica hanno maggiore libertà di
            movimento rispetto alla posizione seduta: in questo modo, la funzione respiratoria
            migliora complessivamente e diventa meno faticosa.
        </li>
        <li><strong>Miglioramento della circolazione:</strong> la postura eretta stimola la regolazione della
            circolazione sanguigna per l’adattamento ai cambiamenti posturali. L’uso ripetuto
            nel tempo della verticalizzazione può aiutare a prevenire l'ipotensione ortostatica (vedi il capitolo
            <a href="article.php?name=complicanze-associate">complicanze associate</a>).
        </li>
        <li><strong>Miglioramento della funzione intestinale e della vescica:</strong> in postura eretta la gravità
            e la distensione del tronco e dell’addome favoriscono le funzioni dell’apparato
            gastrointestinale e vescicale. Se soffri di costipazione la postura eretta può esserti di
            aiuto.
        </li>
        <li><strong>Aumento della densità ossea:</strong> le ossa se non sono sottoposte a lungo ad una
            pressione meccanica, come quella data dal peso corporeo, vanno incontro a
            osteoporosi (indebolimento delle ossa) e deformità ossee. In postura eretta vai a
            caricare le ossa delle tue gambe col tuo peso, favorendo così il mantenimento di
            ossa sane e resistenti.
        </li>
        <li><strong>Prevenzione delle lesioni da pressione:</strong> la postura eretta permette di scaricare il
            peso da tutte le zone più delicate e a rischio di sviluppare lesioni da pressione (vedi il
            capitolo <a href="article.php?name=cura-della-pelle">cura della pelle</a>).
        </li>
        <li><strong>Mantenimento della funzionalità articolare:</strong> la postura eretta consente di allungare
            tutti i muscoli che nella posizione seduta sono accorciati e che sono quindi a rischio
            di sviluppare contratture e retrazioni muscolo-tendinee. Sarà utile quindi a prevenire
            deformità secondarie e un eventuale aumento della spasticità (vedi il capitolo <a href="article.php?name=complicanze-associate">complicanze associate</a>).
        </li>
        <li><strong>Migliorare il controllo del tronco:</strong> se hai bisogno di fare esercizio per rinforzare la
            muscolatura del tronco e migliorarne il controllo, la verticalizzazione assistita
            associata ad esercizi specifici può esserti di grande aiuto.
        </li>
        <li><strong>Maggiore autonomia nelle attività quotidiane:</strong> in base alle tue capacità e all’ausilio
            che utilizzi per mantenerla, la postura eretta può aiutarti in alcune attività
            giornaliere come cucinare, vestirsi, curare l’igiene personale e raggiungere oggetti
            posti in alto.
        </li>
        <li><strong>Benefici psicosociali:</strong> la postura eretta può aiutare anche nella socialità e nel
            benessere psicologico.
        </li>
    </ul>
    <div class="banner ">
        Non tutti sono in grado di mantenere la postura eretta o di trarne beneficio, sarà il
        tuo fisioterapista e/o il tuo medico a dirti se è adatta a te e se includerla nel tuo programma
        di esercizi a casa.
    </div>

    <h5>Ausili per la postura eretta:</h5>

    <div class="row" style="margin: 2rem 0 5rem;">
        <div class="col-12 col-md-8">
            <ul>
                <li><strong>Stabilizzatore per statica in postura eretta (Standing):</strong> può
                    essere una semplice struttura rigida che ti sostiene in
                    posizione o può includere un sistema elettronico che ti porta
                    in posizione.
                </li>
                <li><strong>Carrozzina verticalizzante manuale o elettrica:</strong> entrambi i
                    tipi di carrozzine possono avere un meccanismo di
                    verticalizzazione, che può essere manuale o elettrico.
                </li>
                <li><strong>Tutori per gambe:</strong> le persone con parziale capacità di
                    controllo motorio degli arti inferiori possono utilizzare
                    ortesi che permettono la postura eretta e in alcuni casi
                    anche il cammino, funzionale, o anche solo come esercizio
                    terapeutico.
                </li>
            </ul>
        </div>
        <div class="col-12 col-md-4"><img class="img-fluid rounded" style="height: 400px; display:block;" src="assets/img/esercizio-fisico/standing.jpg" alt=""></div>
    </div>

    <h5>Raccomandazioni</h5>
    <p>Per ottenere gli effetti positivi elencati sopra è consigliato mantenere la postura eretta per
        30 minuti almeno 5 volte a settimana, ma è possibile ottenere benefici più ampi con sessioni
        da 60 minuti e/o una frequenza giornaliera. Parla con il tuo fisioterapista per sapere se
        questo tipo di esercizio è adatto a te e per personalizzare sua durata e frequenza.
    </p>
</div>

<hr>

<div id="riferimenti" class="chapter-container">
    <h6>Riferimenti</h6>
     <p>Martin Ginis, K.A., van der Scheer, J.W., Latimer-Cheung, A.E. et al. Evidence-based scientific exercise guidelines for adults with spinal cord injury: an update and a new guideline.
     </p>
     <p>Sean M Tweedy, Emma M Beckman, Timothy J Geraghty, Daniel Theisen, Claudio Perret, Lisa A Harvey, Yves C Vanlandewijck,
        Exercise and sports science Australia (ESSA) position statement on exercise and spinal cord injury,
        Journal of Science and Medicine in Sport
    </p>
    <p>SCI Action Canada. (2011). Active Homes: Home Strength Training Guide for People with Paraplegia. Burlington, ON: Eagle Press
    </p>
    <p>Clinical Guideline for Standing Adults following SCIl,
        Spinal Cord Injury Centre Physiotherapy Lead Clinicians
        United Kingdom and Ireland</p>
    <p>Benefits of Standing during Spinal Cord Injury Recovery - sciprogress (sito web)</p>
</div>