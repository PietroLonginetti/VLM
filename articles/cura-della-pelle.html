<div class="chapter-container">
  <h1>CURA DELLA PELLE</h1>
  <div>
    <img src="assets/img/cura-della-pelle/watermark.png" class="watermark">
    <p style="position: relative;">Dopo una lesione midollare ci sono rischi specifici, talvolta anche gravi, per la tua pelle che possono 
      influenzare notevolmente la tua salute ma tali complicanze sono prevenibili con le giuste conoscenze e attrezzature.
      In questa sezione imparerai come, dopo una lesione midollare, la tua pelle cambia, come proteggerla e prendersene cura.
      Imparerai come prevenire le lesioni da pressione, come risolvere eventuali problemi e dove trovare aiuto quando ne 
      hai bisogno.
    </p>
  </div>
  <ul id="index" class="list-group">
    <li class="list-group-item"><a href="#la-pelle">La pelle</a></li>
    <li class="list-group-item"><a href="#lesioni-da-pressione">Lesioni da pressione</a></li>
    <li class="list-group-item"><a href="#prevenzione">Prevenzione</a></li>
    <li class="list-group-item"><a href="#autogestione">Autogestione e risoluzione dei problemi</a></li>
    <li class="list-group-item"><a href="#conclusione">Conclusione</a></li>
  </ul>
</div>

<div class=" banner">
  <strong>Durante la lettura di questa guida, tieni presente che tutti i consigli, gli esercizi, le procedure e altri suggerimenti devono essere discussi con il tuo medico personale e il tuo team sanitario prima di provare qualcosa di nuovo o diverso. Ti preghiamo di tenere il tuo team sanitario ben informato su tutto ciò che trovi in ​​questo documento che vorresti provare o su cui hai domande.</strong>
</div>


<div id="la-pelle" class="chapter-container">
  <h4>La pelle</h4>
  <p>La pelle è la barriera che separa l’interno del nostro corpo dal mondo esterno. Essa ci aiuta a mantenere 
    l'equilibrio idrico e a proteggerci dall’ingresso di batteri o altri germi. 
  La pelle è anche la superficie da cui vengono rilevate informazioni sul mondo esterno, come temperatura, dolore, 
  pressione e tatto. All'interno degli strati della pelle, infatti, ci sono milioni di cellule nervose sensoriali che 
  comunicano segnali dalla superficie fino alle fibre nervose, le quali vanno al midollo spinale e quindi al cervello.
  La perdita di tale connessione nervosa nelle aree del corpo al di sotto della lesione midollare interferisce con il 
  modo in cui la pelle risponde agli stimoli.</p>
  <div class="card" style="max-width: 500px; margin: 0 auto 3rem;">
    <img src="assets/img/cura-della-pelle/cute.jpg" class="card-img-top" alt="...">
    <div class="card-body">
      <h5 class="card-title">La pelle</h5>
      <p class="card-text">La pelle è costituita dall’epidermide (lo strato più superficiale di difesa contro gli agenti esterni), 
        dal derma (a prevalente contenuto connettivale) e dal tessuto sottocutaneo (formato da cellule adipose, ghiandole, vasi sanguigni,
         terminazioni nervose).</p>
    </div>
  </div>
  
  <h5 id="LM">Come cambia la tua pelle dopo la lesione midollare (LM)?</h5>
    <ul>
      <li>Dopo una lesione midollare  i nervi che comunicano le sensazioni di pressione o di disagio e che ci rendono 
        consapevoli della necessità di cambiare posizione potrebbero non funzionare più o non essere affidabili come 
         prima. Questi nervi, quindi, non sono nemmeno in grado di avvisarti di lesioni come scottature, per esempio dovute ad acqua
          calda o come quelle create in caso di pressione/trazione sulla pelle, per esempio da una cintura di sicurezza.</li>
      <li>Senza la contrazione dei muscoli del polpaccio e della coscia intorno alle vene delle gambe, il sangue e 
        la linfa tendono a tornare verso il cuore molto lentamente, ne risulta così sia un accumulo di liquidi nelle 
        gambe e piedi, sia una guarigione più lenta di una qualsiasi ferita (persino una puntura di insetto) situata al 
        di sotto del livello di lesione midollare. 
      </li>
      <li>La pelle cambia colore e temperatura: la pelle, infatti, si occupa anche del controllo della temperatura 
        corporea attraverso la vasodilatazione/vasocostrizione dei capillari e attraverso la sudorazione.
         Questi processi, dopo una LM, sono spesso bloccati o inefficienti, con conseguente assente o molto ridotta 
         sudorazione sottolesionale ed eccessiva sudorazione sopralesionale (come compenso). In alcuni casi si può 
         verificare anche un’eccessiva sudorazione sottolesionale, a cui prestare particolare attenzione in quanto 
         l’umidità favorisce la formazione di piaghe da decubito (di cui parleremo sotto). In ogni caso, il tuo corpo 
         avrà molta difficoltà a mantenere una temperatura stabile e adeguata, specialmente in ambienti molto caldi o
          molto freddi. È dunque importante che tu ti vesta sempre in maniera adeguata alla temperatura esterna.
      </li>
      <li>Sotto il livello di lesione midollare sia la pelle che le unghie diventano più sottili, più fragili e 
        possono essere più vulnerabili a secchezza e lesioni.
      </li>
    </ul>
  <p>Tutti questi cambiamenti, insieme alla limitata mobilità, concorrono a un alto rischio di sviluppare lesioni da pressione (chiamate anche “ulcere/piaghe da decubito”). Vediamo cosa sono.</p>  
</div>

<hr>

<div id="lesioni-da-pressione" class="chapter-container">
  <h4>Lesioni da pressione</h4>
  <p>Le ulcere da pressione sono lesioni alla pelle e ai tessuti sottostanti, determinate da una compressione, con conseguente alterazione della circolazione ematica e dell’apporto di ossigeno e di sostanze nutritive. In genere, maggiore è la pressione minore è il tempo necessario alla formazione della lesione, ma anche una pressione apparentemente moderata, se applicata a lungo, può esserne la causa.
  Le lesioni da pressione si sviluppano comunemente sulle aree della pelle che coprono un'area ossea, come il coccige, gli ischi (sedere), i fianchi o i talloni, ma possono anche verificarsi in luoghi in cui la pelle si piega su se stessa, come le pieghe dell'inguine. Possono iniziare molto piccole, ma possono trasformarsi rapidamente in un problema serio che può richiedere a una persona di riposare a letto per settimane o addirittura mesi per permettere la guarigione.
  </p>
  
  <h5>Classificazione delle lesioni da pressione</h5>
  <p>
    La lesione da pressione può interessare solo lo strato più superficiale della cute o estendersi fino al tessuto sottocutaneo; nei casi più gravi può raggiungere i muscoli, le ossa e le strutture articolari.
    Per meglio definire la diffusione della lesione da pressione viene utilizzata una classificazione che le divide in 4 “stadi” (o “gradi”):
  <ul>
    <li class="m-3"><strong>Stadio 1</strong> - Eritema (arrossamento) fisso con pelle intatta: un arrossamento cutaneo che non scompare in pochi minuti dopo il rilascio della compressione (eritema non sbiancante).</li>
    <li class="m-3"><strong>Stadio 2</strong> - Perdita di spessore parziale della pelle, con interessamento dell’epidermide e/o del derma: la lesione si presenta come un’abrasione, una bolla o un cratere poco profondo.</li>
    <li class="m-3"><strong>Stadio 3</strong> - Perdita di spessore totale della pelle, con interessamento di tutti gli strati cutanei (epidermide, derma, tessuto sottocutaneo): solitamente l’ulcera ha l’aspetto di un cratere.</li>
    <li class="m-3"><strong>Stadio 4</strong> - Perdita di spessore totale della pelle con danneggiamento o distruzione del muscolo, dell’osso o delle strutture di supporto sottostanti (tendini, capsula articolare).</li>
  </ul>
  A volte la ferita inizia sotto la tua pelle e non puoi vederla subito. Queste sono chiamate lesioni dei tessuti profondi e, una volta che si palesano, spesso causano una colorazione rosso scura / viola della pelle o addirittura una bolla/vescica piena di sangue. Quest’ultime, se non si prendono i giusti provvedimenti, possono evolvere rapidamente in lesioni di stadio 4. 
  <div class=" banner">
      È quindi fondamentale prendere sul serio qualsiasi cambiamento di colore della pelle e cercare di evitare che peggiori. Data la difficoltà di guarigione di queste lesioni è sempre meglio provare a prevenirle.
  </div>
  </p>
  
  <h5>Rischi delle lesioni da pressione</h5>
    <ol>
      <li class="m-3"><strong>Dopo lesione midollare il rischio di sviluppare una lesione da pressione è molto alto</strong> (fino a un terzo delle persone con LM ogni anno) per le ragioni descritte sopra, e aumenta nel tempo quando si convive con una LM da molto tempo.</li>
      <li class="m-3"><strong>Le lesioni da pressione possono avere gravi</strong> conseguenze per la salute, la funzione e la qualità della vita, quali:
        <ul>
          <li>Una guarigione difficile e lenta, con conseguente riduzione della propria indipendenza e mobilità, impossibilità di partecipare al lavoro e alla scuola, riduzione della qualità della vita, maggiore necessità di assistenza da parte dei caregiver e della famiglia durante tutto il periodo di guarigione</li>
          <li>Il rischio di complicanze anche gravi, come le infezioni, che potrebbero diventare una condizione pericolosa per la vita.</li>
          <li>La possibile necessità di ri-ospedalizzazione.</li>
        </ul>
      </li>
      <li class="m-3"><strong>La prevenzione è essenziale per ridurre il rischio</strong>: la migliore gestione per le lesioni da pressione è la prevenzione; in effetti molte di queste sono prevenibili attraverso una combinazione di buona cura di sé e controlli regolari della pelle. È comunque essenziale imparare a riconoscerle e trattarle il prima possibile per ridurre al minimo il rischio di complicanze.</li>
    </ol>
  
  <h5>Principali cause di lesioni da pressione</h5>
    <ul>
      <li><strong>Pressione</strong>: rimanere sdraiati o seduti nella stessa posizione troppo a lungo riduce l'afflusso di sangue alla pelle e ai tessuti sottocutanei, poiché vengono schiacciati tra l'osso e la superficie su cui siamo seduti/sdraiati. Questo flusso sanguigno è importante per portare ossigeno e nutrienti ai tessuti e la sua riduzione può causare seri danni alla pelle, il cui deterioramento può verificarsi abbastanza rapidamente (anche dopo 30 minuti) su una superficie dura senza cambiare regolarmente posizione. La pressione può anche essere il risultato di superfici inadeguate su cui si è seduti o si dorme, indumenti stretti, cuciture o bottoni.
      </li>
      <li><strong>Attrito</strong>: la pelle può essere danneggiata dallo sfregamento contro tessuti (indumenti, lenzuola ecc.), soprattutto se è ripetuto nel tempo. Inoltre, durante i trasferimenti, ci può essere uno sfregamento, per esempio, sulla tavoletta da trasferimento o sull’imbracatura del sollevatore. 
      </li>
      <li><strong>Forze di Taglio</strong>: quando le forze dei muscoli e dei tessuti sottocutanei attirati verso il basso dalla gravità sono in opposizione ai tessuti più superficiali della pelle che restano a contatto con le superfici esterne. La condizione più comune è  quando si è semisdraiati su un piano inclinato con tendenza a scivolare verso il basso.
      </li>
    </ul>
  
  <h5>Altri fattori di rischio</h5>
  <p>
    Alcuni fattori sono noti per aumentare il rischio di sviluppare una lesione da pressione o per ritardare la guarigione della ferita. Questo non è un elenco esaustivo, ma descrive alcuni dei fattori più comuni:
    <ol>
      <li><strong>Modifiche delle caratteristiche della pelle a causa della LM</strong> (vedi il paragrafo <a href="#LM">“come cambia la tua pelle dopo la LM”</a>)
      </li>
      <li><strong>Umidità</strong>: la pelle diventa fragile e più soggetta a lesioni quando è umida, ad esempio a causa di sudore, urina o feci, ed è importante mantenerla il più possibile asciutta.
      </li>
      <li><strong>Cattiva alimentazione/idratazione</strong>: una dieta povera a basso contenuto di vitamine e proteine può aumentare le probabilità che la pelle si danneggi e ritardare la guarigione. Anche la tua pelle, come gli altri organi del corpo, ha bisogno di un'idratazione adeguata a mantenersi in salute, quindi bere sufficiente acqua è fondamentale.
      </li>
      <li><strong>Fumo</strong>: il fumo riduce l'afflusso di sangue alla pelle, ciò la rende più fragile e ritarda la guarigione.
      </li>
      <li><strong>Peso corporeo</strong>: sia essere troppo magri che in sovrappeso può aumentare il rischio di lesioni da pressione. Quando una persona è sottopeso, c'è meno “imbottitura” tra la pelle e le ossa. Quando un la persona è sovrappeso, il corpo è più pesante, il che crea più pressione sui punti di appoggio e può rendere anche più difficili i trasferimenti, rischiando maggiori forze di taglio e attrito. 
      </li>
    </ol>
  </p>
</div>

<hr>

<div id="prevenzione" class="chapter-container">
  <h4>Prevenzione</h4>
  <p>Gli studi hanno dimostrato che le persone con lesioni al midollo spinale hanno una probabilità del 50-80% di subire lesioni da pressione nel corso della loro vita. È molto più facile prevenire una lesione da pressione che curarla, quindi ogni persona con LM dovrebbe conoscere e praticare queste strategie di prevenzione ogni giorno.
  </p> 
  <h5>Controlla la tua pelle due volte al giorno</h5> 
  <ul>
    <li>Controlla tutto il tuo corpo quando ti svegli (dopo essere stato sdraiato tutta la notte) e quando vai a letto (dopo essere stato in carrozzina), assicurandoti di cercare aree di arrossamento/scolorimento, vesciche o aree aperte.
    </li>
    <li>Una macchia rossa che non scompare dopo aver rimosso la causa della pressione (circa 15-20 minuti) è una lesione da pressione! (Figure 2a e 2b). Capirlo in questa fase è fondamentale in modo da poter trovare la causa e apportare modifiche per evitare che peggiori.
    </li>
    <li>Controllare sempre le zone ossee (schiena, gomiti, coccige, ischi, ginocchia, talloni). Per le zone più difficili da controllare puoi usare uno specchio (Figura 1) o, se non puoi controllare da solo, impara a dirigere gli altri o il tuo  caregiver a farlo per te.
  </li>
  </ul>
  <div class="row">
    <div class="col-12 col-md-4">
      <div class="card">
        <img src="assets/img/cura-della-pelle/Controllo_con_specchio.gif" class="card-img-top">
        <div class="card-body">
          <p class="card-text">Figura 1</p>
        </div>
      </div>
    </div>
    <div class="col-12 col-md-4">
      <div class="card">
        <img src="assets/img/cura-della-pelle/Lesione_da_pressione.png" class="card-img-top">
        <div class="card-body">
          <p class="card-text">Figura 2a</p>
        </div>
      </div>
    </div>
    <div class="col-12 col-md-4">
      <div class="card">
        <img src="assets/img/cura-della-pelle/lesione_da_pressione_tallone.png" class="card-img-top">
        <div class="card-body">
          <p class="card-text">Figura 2b</p>
        </div>
      </div>
    </div>
  </div>

  <h5>Punti a rischio di lesioni da pressione:</h5>
  <p>Le foto sotto mostrano le aree comuni a rischio di lesioni da pressione, sia seduti su una carrozzina che a letto. Assicurati di controllare queste aree durante i controlli della pelle ogni giorno e agisci quando vedi macchie rosse, in particolare in queste aree.</p>
  <img style="max-width: 100%;" src="assets/img/cura-della-pelle/Punti_sensibili.png">
  
  <div class="banner ">
    Le zone in assoluto più comuni per le persone con lesione midollare sono: sacro (sopra il sedere), ischi (il sedere),
     trocanteri (di lato sotto l'anca), talloni, malleoli (ai lati della caviglia), cuoio capelluto, gomiti e ginocchia.
  </div>
  
  <h5>Mantieni una postura corretta e cambiala ogni tanto</h5>
  <p>
    Che tu sia seduto o sdraiato, che tu sia in carrozzina, a letto o da qualche altra parte è
    fondamentale che tu sia correttamente posizionato, così da evitare eccessive pressioni, attriti o
    forze di taglio che possano favorire la formazione di lesioni da pressione. Inoltre, mantenere una
    postura scorretta può causare molte altre problematiche, per saperne di più e avere una
    descrizione più dettagliata delle corrette posture da tenere guarda il capitolo 
    <a href="article.php?name=postura-e-trasferimenti">postura e trasferimenti</a>. <br>
    Oltre a mantenere una postura corretta è necessario cambiarla con regolarità per evitare di
    mantenere sotto pressione gli stessi punti di appoggio troppo a lungo. Verifica quanti cambi di
    posizione hai bisogno per mantenere la tua pelle sana; la frequenza dei cambi necessari dipende
    da più fattori tra cui la tipologia di superficie su cui stai e altri fattori personali come la risposta
    della cute agli insulti o l’umidità della pelle. Se non sei sicuro di quanto tempo puoi restare nella
    stessa posizione senza conseguenze per la tua pelle inizia a verificare facendo cambi posturali ogni
    2 ore aumentando gradualmente.
  </p>
  
  <h5>Sposta il tuo peso</h5>
  <p>
    Quando sei in posizione seduta è fondamentale effettuare uno spostamento del peso ogni 15/30
    minuti per almeno 1-2 minuti (più tempo è passato dall’ultimo spostamento del peso e più a lungo
    dovrai mantenere la posizione). <br>
    Se ti trovi su una carrozzina manuale, piegati in avanti o di lato per spostare il peso. Per una
    descrizione accurata di come compiere l’alleggerimento di peso su carrozzina visita il capitolo sull’
    <a href="article.php?name=economia-articolare">economia articolare</a>, dove è spiegato come svolgere queste manovre senza sovraccaricare
    troppo gli arti superiori. <br>
    Se usi una carrozzina elettrica potrai usare la funzione di basculamento per inclinarti
    all’indietro di 40°-65° (quasi sdraiato).
  </p>
  
  <h5>Utilizza superfici di appoggio e vestiti adeguati (vedi il capitolo <a href="article.php?name=abbigliamento">abbigliamento</a>)</h5>
  <p>
    Lavora con i tuoi professionisti sanitari (fisioterapisti, terapisti occupazionali) di riferimento per
    assicurarti che le superfici su cui poggi (cuscino, materasso, schienale) siano adatte a te e che
    siano adeguate ad alleviare e distribuire la pressione così da prevenire lesioni. Controlla inoltre che sulle superfici di appoggio non si formino pieghe grossolane dei tessuti (per esempio le lenzuola del letto devono essere ben distese) o che non vi siano nascosti oggetti estranei.
    <br>Molto importante è indossare sempre tessuti traspiranti e delicati e di una misura adeguata.
    Vestiti e scarpe troppo stretti possono causare irritazioni o vesciche, mentre indumenti troppo
    larghi possono creare pieghe che creano punti di maggior pressione sulla pelle.
    <br>Ricorda che è fondamentale che l’abbigliamento sia sempre adeguato alla
    temperatura dell’ambiente in cui ti trovi, dato che il tuo corpo è più suscettibile alle temperature
    alte o basse.
  </p>
  
  <h5>Trasferisci in sicurezza (vedi il capitolo <a href="article.php?name=postura-e-trasferimenti">postura e trasferimenti</a>)</h5>
  <p>
    Assicurati di avere abbastanza spazio durante il trasferimento: non urtare o non trascinarti su
    superfici prominenti (come la ruota o la spondina della carrozzina, o il telaio dell’auto), soprattutto
    nelle zone in cui non hai sensibilità. Se si utilizza un sollevatore, assicurati che l'imbracatura sia
    posizionata correttamente e ben distesa per evitare attriti o tagli.
  </p>
  
  <h5>Mantieni la tua pelle pulita e asciutta</h5>
  <ul>
    <li>Gli incidenti intestinali e vescicali possono causare problemi alla pelle. Attieniti alla giusta
      routine di vescica e intestino per evitare incidenti.</li>
    <li>Se hai problemi all'intestino e alla vescica che non sei in grado di gestire, è necessario che
      tu chieda aiuto rivolgendoti al tuo medico.</li>
    <li>Se ti alleni, assicurati di cambiare gli abiti sudati e di pulire la pelle.</li>
    <li>Ricorda i tuoi piedi! La cura per la tua pelle include la cura dei piedi e delle unghie.</li>
    <li>Le calze compressive sono spesso utilizzate in ospedale per ridurre il gonfiore e il rischio di
      trombosi venosa profonda (TVP), ma possono anche essere indossate regolarmente a casa
      per aiutare la circolazione delle gambe.</li>
  </ul>
  
  <h5>Prenditi cura dei tuoi ausili della tua attrezzatura</h5>
  <ul>
    <li>Controlla il tuo cuscino ogni giorno; se è un cuscino ad aria, la pressione è corretta? È sulla
      tua sedia nella giusta posizione?</li>
    <li>Assicurati che tutti i tuoi ausili e la tua attrezzatura funzionino e siano in buone condizioni.</li>
    <li>Rivolgiti periodicamente a un terapista occupazionale o a un fisioterapista per controllare se le
      misure dei tuoi ausili sono ancora adeguate. Se non hai un terapista occupazionale o un fisioterapista di riferimento, chiedi
      al tuo medico un rinvio al servizio riabilitativo territoriale o a un centro specializzato.</li>
  </ul>
  
  <h5>Mantieni uno stile di vita sano</h5>
  <p>Adottare una dieta sana, fare esercizio fisico regolarmente ed evitare di fumare sono semplici
    passaggi per aiutare a mantenere pelle sana.
    L'esercizio fisico in particolare aiuta ad aumentare la circolazione (che porta ossigeno e sostanze
    nutritive in tutto il corpo), a migliorare la salute generale e, in alcuni casi, a mantenere la massa
    muscolare che crea “imbottitura” tra la pelle e le ossa.
  </p>
  
  <h5>Proteggiti dal sole</h5>
  <p>
    Come prima del tuo infortunio puoi ancora prendere il sole ma c'è sempre la possibilità di
    bruciarsi:
    <ul>
      <li>Come abbiamo detto la pelle dopo una LM è più sensibile e questo vale anche per
        l’esposizione al sole anche perché stare seduti per lunghi periodi di tempo nella stessa
        posizione può aumentare l’esposizione di una singola zona della tua pelle.</li>
      <li>Potresti non essere consapevole della sensazione di calore, quindi presta molta attenzione
        quando sei al sole.</li>
      <li>La crema solare (30 o superiore) deve essere applicata più frequentemente rispetto a
        prima e almeno ogni 2 ore.</li>
      <li>Indossa un cappello e una maglietta in modo che le spalle siano coperte e copri aree di
        sensibilità limitata.</li>
      <li>Presta attenzione nelle ore più calde, anche all’ombra se non è completa.</li>
    </ul>
  </p>
</div>

<hr>

<div id="autogestione" class="chapter-container">
  <h4>Autogestione e risoluzione dei problemi</h4>
  <p>Se durante un controllo della pelle, tu o il tuo caregiver trovate un&#39;area arrossata, una vescica o
    pelle aperta, il primo passo è rimuovere immediatamente la pressione da quel punto. Devi evitare
    pressione sull&#39;area finché non sarà chiara la causa. Ad esempio, se è sul tuo coccige, alterna tra
    sdraiato sul lato sinistro e destro, quando sei a letto, per scaricare la pressione da quella zona.
    <br>Successivamente è necessario capire il problema alla base della lesione da pressione e agire quindi
    sulla sua causa. Il “problem solving” (risoluzione del problema) è un modo utile per
    affrontare le situazioni nelle quali non sei sicuro di cosa fare. Vedi sotto per un pratico metodo in 5
    passi per risolvere i problemi che incontri con la tua pelle:
  </p>
  
  <ol>
    <li class="m-3"><strong>Identifica il problema</strong>: inizia ottenendo un&#39;immagine chiara di ciò che non va. Prima di
      saltare a conclusioni affrettate, prenditi del ​​tempo per indagare: dove si trova il rossore? Qual è la
      forma del rossore? Ispeziona accuratamente la tua pelle e presta particolare attenzione alle aree
      che normalmente potresti trascurare.</li>
    <li class="m-3"><strong>Trova la causa</strong>: ancora una volta è bene essere accurati; ecco alcune domande da
      considerare (ricorda: questo non è un elenco esaustivo, serve solo per aiutarti a iniziare il processo
      di problem solving):
      <ul>
        <li>Sei rimasto seduto o sdraiato in una posizione troppo a lungo?</li>
        <li>Eri nel tuo letto? Sulla tua sedia a rotelle? Sul WC? Nella tua macchina?</li>
        <li>C&#39;è abbastanza aria nel tuo cuscino? Il tuo cuscino era al contrario?</li>
        <li>Hai fatto un brutto trasferimento?</li>
        <li>Stai avendo più spasmi/spasticità?</li>
        <li>I tuoi vestiti o le tue scarpe sono troppo stretti?</li>
        <li>C&#39;era qualcosa di nuovo nella tua routine, come una nuova superficie o attività?</li>
      </ul>
    </li>
    <li class="m-3"><strong>Elenco delle possibili soluzioni</strong>: utilizzando le informazioni disponibili, pensa a una serie
      di possibili soluzioni. Potresti essere in grado di affrontare il problema da solo ed evitare che la
      situazione peggiori. La soluzione dipenderà dalla posizione e dalla causa della ferita.
      <ul>
        <li>Pressione: rimuovere le fonti di pressione, scaricare l&#39;area.</li>
        <li>Forze di Taglio/Attrito: controlla i trasferimenti, il posizionamento dell’imbracatura, limita
          il sollevamento della testata del letto.</li>
        <li>Umidità: qual è la causa dell&#39;umidità in eccesso? Assicurati di rimanere fedele alla routine
          della vescica e dell&#39;intestino e di essere sulle superfici giuste se l&#39;umidità è un problema in
          corso.</li>
      </ul>
    </li>
    <li class="m-3"><strong>Prova una delle soluzioni e valuta i risultati</strong>: prova una delle soluzioni identificate da te o
      dal tuo professionista sanitario di riferimento, iniziando da quella che sembra essere la soluzione
      più probabile. Se funziona ... fantastico! Assicurati solo che il problema sia veramente risolto, e
  
      verifica controllando attentamente i risultati. Se non funziona, prova un&#39;altra soluzione. Potrebbe
      essere necessario ripetere questo passaggio più volte.
    </li>
    <li class="m-3"><strong>Sapere quando chiedere aiuto</strong>: non sempre è bene fare tutto da solo. Quando si tratta di
      qualcosa di importante come la tua pelle, è meglio prevenire che curare, quindi in caso di dubbio
      chiedi aiuto. Dovresti essere in grado di riconoscere i segni di una grave lesione da pressione che
      richiede cure mediche. In alcuni casi, quindi, l&#39;unica soluzione potrebbe essere quella di chiedere
      aiuto. Parla con un professionista sanitario (medico di famiglia, infermiere, fisioterapista, terapista
      occupazionale) per imparare come gestire la tua ferita e come effettuare eventuali modifiche agli ausili che potrebbero risultare necessarie.
    </li>
  </ol>
</div>

<hr>

<div id="conclusione" class="chapter-container">
  <h4>Conclusione</h4>
  <p>
    L’importante per mantenere una pelle sana è sviluppare una buona comprensione del motivo per
    cui la tua pelle è più a rischio dopo la LM e avere una mentalità incentrata sulla prevenzione. Le
    lesioni da pressione possono richiedere molto tempo per guarire e possono interrompere la
    routine e le attività quotidiane. La prevenzione è estremamente importante, quindi assicurati di
    fare frequenti cambi di posizione e di avere gli ausili adeguati, oltre a completare i controlli
    quotidiani per trovare ed esaminare nuove eventuali aree di arrossamento. In caso di dubbi,
    coinvolgi un professionista sanitario, come il tuo medico di famiglia, un infermiere, un
    fisioterapista o un terapista occupazionale, per aiutarti nella risoluzione dei problemi.
  </p>
</div>

<hr>

<div id="riferimenti" class="chapter-container">
  <h6>Riferimenti</h6>
  <p>Pressure Ulcers – a Consumer Guide – Consortium for Spinal Cord Medicine/Paralyzed Veterans of America (PDF)
  </p>
  <p>Maintaining Healthy Skin – Northwest Regional SCI Centre, University of Washington (PDF)
  </p>
  <p>Preventing and Treating Pressure Ulcers Guide – Spinal Cord Injury Ontario and Ontario Neurotrauma Foundation (PDF)
  </p>
  <p>Skin Health – SCIRE Community (web page)
  </p>
  <p>Blue book - 201 risposte alla mielolesione - terza edizione - Autore: Mauro Menarini, Judit Timar
  </p>
</div>



