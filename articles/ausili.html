<div class="chapter-container">
    <h1>AUSILI</h1>
    <p>Nella scelta degli ausili è fondamentale e imprescindibile la guida dei professionisti sanitari
        che ti seguono, per compiere una scelta adeguata alle tue capacità e condizioni di salute.
        Anche tu però avrai un ruolo decisivo in queste scelte, esprimendo le tue necessità,
        preferenze e abitudini di vita. È quindi fondamentale fare lavoro di squadra per trovare la
        soluzione più adatta alle tue esigenze.
        Qui sotto troverai una spiegazione degli aspetti da considerare e delle caratteristiche dei
        diversi tipi di ausili - carrozzine e cuscini antidecubito - di cui potresti avere bisogno, così da
        comprendere meglio come funzionano e perché alcuni sono più o meno adatti alle tue
        esigenze.
    </p>
    <ul id="index" class="list-group">
        <li class="list-group-item"><a href="#carrozzina">Carrozzina</a></li>
        <li class="list-group-item"><a href="#carrozzina-elettrica">Carrozzina elettrica</a></li>
        <li class="list-group-item"><a href="#carrozzina-con-spinta-assistita">Carrozzina con spinta assistita</a></li>
        <li class="list-group-item"><a href="#carrozzina-manuale">Carrozzina manuale</a></li>
        <li class="list-group-item"><a href="#manutenzione-della-carrozzina">Manutenzione della carrozzina</a></li>
        <li class="list-group-item"><a href="#come-usare-la-carrozzina">Come usare la carrozzina</a></li>
        <li class="list-group-item"><a href="#cuscino-antidecubito">Cuscino antidecubito</a></li>
    </ul>
</div>


<div id="carrozzina" class="chapter-container">
    <h4>Carrozzina</h4>
    <p>Se la carrozzina rappresenta la tua principale modalità di spostamento è fondamentale che
    sia scelta e regolata con cura e attenzione. Se così non fosse potrebbe portarti a gravi
    alterazioni della postura, a lesioni da pressione, a problematiche all’arto superiore e molto
    altro.</p>
    <h5>Argomenti da considerare per la scelta della carrozzina</h5>
    <ul>
        <li><strong>Esercizio fisico e rinforzo muscolare:</strong>
            età, forza, libertà di movimento delle articolazioni,
            altezza, peso, conformazione, capacità di controllo del tronco, funzionalità degli arti
            superiori.
        </li>
        <li><strong>Presenza di complicanze:</strong>
            spasticità, lesioni da pressione precedenti, problemi uro-genitali ecc.
        </li>
        <li><strong>Capacità del caregiver:</strong>
            se non puoi essere completamente autosufficiente è
            importante che i tuoi familiari e/o il tuo caregiver siano in grado (anche
            occasionalmente) di poter manovrare la carrozzina, piegarla e regolarla.
        </li>
        <li><strong>Accessibilità della casa:</strong>
            quando possibile è consigliabile adattare la casa alle
            necessità della persona e della sua carrozzina, ma in alcuni casi può essere
            necessario basare la scelta della carrozzina sulle caratteristiche della casa. Questa
            spesso può essere una fase temporanea proprio mentre si procede alle modifiche
            dell’ambiente domestico.
        </li>
        <li><strong>Accessibilità del luogo di lavoro:</strong>
            la carrozzina deve anche permetterti di svolgere il
            tuo lavoro senza problemi ed essere quindi adatta al tuo ambiente lavorativo o di
            studio.
        </li>
        <li><strong>Tipo di trasporto:</strong>
            che mezzo di trasporto utilizzerai? Mezzi pubblici? Guiderai tu la
            tua auto? Qualcuno guiderà per te? Che tipo di auto userai? Quanto avrai bisogno di
            spostarti con questi mezzi? Tutte queste domande potrebbero influenzare la scelta
            della carrozzina.
        </li>
        <li><strong>Tipo di attività di svago/hobbies:</strong>
            passerai molto tempo all’aperto, magari sull’erba
            o su terreni irregolari? Hai intenzione di praticare uno sport? Diversi tipi di terreni e
            di attività possono richiedere carrozzine diverse o con particolari optional o
            modifiche.
        </li>
        <li><strong>Situazione economica:</strong>
            per alcuni optional può essere richiesto un contributo
            economico.
        </li><strong>Gusto personale:</strong>
            potresti per esempio preferire una carrozzina di un certo colore, o
            con un aspetto più sportivo.
        </li>
    </ul>
</div>

<hr>

<div id="carrozzina-elettrica" class="chapter-container">
    <h4>Carrozzina elettrica</h4>
    <p>Una carrozzina elettrica è adatta a chi non è in grado di spingere una carrozzina manuale o a
        chi ha bisogno di ridurre al minimo lo sforzo su spalle e braccia per evitare problematiche
        legate al sovraccarico. La scelta della carrozzina dipenderà dai molti fattori elencati sopra;
        qui sotto sono elencate alcune caratteristiche delle carrozzine elettriche:
    </p>
    <ul>
        <li class="m-3"><strong>Tipo di trazione:</strong>
            <ul>
                <li><strong>A trazione posteriore:</strong> le ruote motrici si trovano dietro e le ruote piroettanti
                davanti. Ha caratteristiche di guida facili, in quanto simili a quelle di una
                macchina e ha una buona stabilità; talvolta può essere difficile da manovrare
                in spazi ristretti a causa del suo raggio di sterzata ampio; da valutare con
                molta attenzione il suo utilizzo in spazi esterni a seconda delle caratteristiche
                dell’ambiente stesso.
                </li>
                <li><strong>A trazione anteriore:</strong> le ruote motrici si trovano davanti e le ruote piroettanti
                    dietro. In ambienti interni consente di muoversi agevolmente in spazi più
                    ridotti, avendo le ruote piroettanti dietro, che permettono di girarsi su se
                    stessi in poco spazio. In ambienti esterni la trazione anteriore consente di
                    affrontare gli ostacoli con la ruota di trazione e di conseguenza oltrepassarli
                    più agevolmente subendo meno sussulti, procedendo ad una velocità ridotta
                    e mantenendo una buona stabilità. Una carrozzina con questa tipologia di
                    trazione garantisce un’ottima mobilità sia in casa che in esterno, ma
                    necessita di molta pratica per una guida in sicurezza.
                </li>
                <li><strong>A trazione centrale:</strong> questa tipologia di carrozzina ha tre set di ruote, quelle
                    centrali sono quelle motrici, mentre davanti e dietro ci sono due distinte
                    coppie di ruote piroettanti. Questo tipo di carrozzina è molto stabile, grazie
                    alle 6 ruote, ma è più adatta agli interni per la sua buona mobilità negli spazi
                    stretti. All’esterno invece è meno adatta in quanto le 6 ruote, a velocità più
                    sostenute, la rendono più instabile.
                </li>
            </ul>
        </li>
        <li class="m-3"><strong>Comandi di controllo:</strong> ovvero lo strumento che utilizzerai per manovrare la
            carrozzina e, a seconda dei modelli, anche per regolare la sua inclinazione, l’altezza
            della seduta da terra, il basculamento ecc. I comandi possono includere vari tipi di
            joystick, pulsanti e schermi e possono anche connettersi per controllare dispositivi
            esterni come smartphone, computer, tablet o accessori di domotica (regolazione
            termostato casa, controllo luci, apertura e chiusura di porte e finestre ecc).
        </li>
        <li class="m-3"><strong>Tipo di seduta e personalizzazioni posturali:</strong> passando molto tempo sulla carrozzina
            è fondamentale che tu mantenga sempre una postura corretta (vedi il capitolo
            <a href="article.php?name=postura-e-trasferimenti"> postura e trasferimenti</a>). Per questo, a seconda delle tue caratteristiche fisiche e
            della tua lesione, avrai bisogno di adattamenti personalizzati della seduta che ti
            aiutino a mantenere una posizione corretta. Questi adattamenti comprendono:
            l’altezza dello schienale, la presenza di un poggiatesta, la larghezza e la profondità
            della seduta, l’altezza e la forma dei braccioli, eventuali supporti di sostegno o di
            correzione, ecc.
        </li>
        <li class="m-3"><strong>Possibilità di reclinazione e basculamento:</strong> la reclinazione aumenta l’angolo di
            apertura (rispetto a una posizione standard di 90°) tra lo schienale e la seduta,
            mentre nel basculamento questo angolo rimane invariato e sia la seduta che lo
            schienale si inclinano insieme rispetto al terreno. La reclinazione dello schienale è
            utile in quanto può servire per allungare i muscoli flessori delle anche e per rendere
            più accessibili al caregiver i cateterismi, l’igiene della zona genitale e certi tipi di
            trasferimenti. Per lo spostamento del peso è invece consigliata la funzione di
            basculamento, in quanto la sola reclinazione può creare forze di taglio sulla tua pelle
            dovute allo scivolamento in avanti col sedere, favorendo la formazione di lesioni da
            pressione invece che prevenirla (vedi il capitolo <a href="article.php?name=cura-della-pelle">cura della pelle</a>). Quindi se non sei in
            grado di alleggerire il peso in autonomia, sarà importante avere e utilizzare questa
            funzione.
        </li>
        <li class="m-3"><strong>Possibilità di elevazione e verticalizzazione:</strong> alcune carrozzine hanno la funzione di
            elevare elettronicamente tutto il blocco di seduta aiutando te o il caregiver nei
            trasferimenti verso superfici più alte o aiutandoti nel raggiungere oggetti più
            facilmente e senza sforzo. Ricorda infatti che usare il braccio esteso per prendere
            oggetti, soprattutto se sopra il livello della testa, può sforzare la tua spalla (vedi il
            capitolo <a href="article.php?name=economia-articolare">economia articolare</a>). Altre carrozzine, dette “verticalizzanti”, sono invece in
            grado di farti raggiungere la posizione eretta (delle cinture apposite e un appoggio
            alle ginocchia ti aiuteranno a mantenere la posizione ed eviteranno che tu cada in
            avanti). Alcuni vantaggi della verticalizzazione sono: un effetto positivo sul sistema
            cardiorespiratorio, la prevenzione dell’osteoporosi (soprattutto agli arti inferiori),
            una modalità di scarico del peso diversa, la possibilità di svolgere alcune attività, un
            miglior funzionamento intestinale e vescicale e facilitare la possibilità di socializzare
            e interagire con gli altri. Per maggiori informazioni sulla verticalizzazione vedi il
            capitolo <a href="article.php?name=esercizio-fisico">esercizio fisico</a>.
        </li>
        <li class="m-3"><strong>Altre caratteristiche:</strong> peso massimo supportato, dimensioni, autonomia delle
            batterie, velocità, possibilità e facilità di smontaggio, raggio di sterzata.
        </li>
    </ul>
</div>

<hr>

<div id="carrozzina-con-spinta-assistita" class="chapter-container">
    <h4>Carrozzina con spinta assistita</h4>
    <p>Si tratta di una carrozzina manuale con un piccolo motore che aiuta la propulsione, così da
        rendere meno faticosa la spinta e superare con maggior facilità eventuali ostacoli. Questo
        tipo di carrozzine è consigliato per persone con tetraplegia con una sufficiente forza negli
        arti superiori o persone con paraplegia con dolore alla spalla.
    </p>
</div>

<hr>

<div id="carrozzina-manuale" class="chapter-container">
    <h4>Carrozzina manuale</h4>
    <div class="row" style="margin: 3rem 0;">
        <div class="col-6"><img class="img-fluid rounded" style="height: 500px; display:block; margin:auto" src="assets/img/ausili/carrozzina-bw.png"></div>
        <div class="col-6"><img class="img-fluid rounded" style="height: 500px; display:block; margin:auto" src="assets/img/ausili/carrozzina-colori.jpg"></div>
    </div>
    <p>Se si dispone di funzionalità sufficiente per spingerla, la carrozzina manuale è probabilmente
        la migliore forma di mobilità. Le carrozzine manuali sono facili da trasportare e richiedono
        meno riparazioni. La maggior parte delle persone con livello di lesione neurologica inferiore
        a C6 può spingere una carrozzina manuale senza difficoltà e anche alcune persone con
        
        livello C6 possono farlo; questa abilità potrebbe essere influenzata anche da variabili come:
        peso, forma fisica, forza, presenza di dolore, caratteristiche dall'ambiente in cui devi
        spingere. Occorre ricordare che la spinta manuale della carrozzina può rappresentare una
        forma di esercizio fisico, ma può anche portare all’instaurarsi di problematiche all’arto
        superiore dovute all'uso ripetitivo e al sovraccarico. Questo rischio rende fondamentale
        ottenere la carrozzina adeguata alle tue caratteristiche ed esigenze e imparare a spingerla in
        modo ergonomico ed efficace. Vediamo qui alcune caratteristiche delle carrozzine manuali:
    </p>
    <ul>
        <li class="m-3"><strong>Peso:</strong> le carrozzine manuali si dividono in Standard, Leggere e Superleggere. Le
            carrozzine standard sono più pesanti, fragili e spesso poco personalizzabili o
            adattabili alle esigenze di chi le usa. Le carrozzine leggere e superleggere sono invece
            molto più personalizzabili, costruite con materiali più leggeri e comunque resistenti e
            ovviamente sono più maneggevoli.
        </li>
        <li class="m-3"><strong>Telaio:</strong> il telaio può essere pieghevole o rigido. Un telaio pieghevole offre il vantaggio
            di una maggior facilità di trasporto e di un certo effetto di ammortizzazione dato
            dagli snodi, ma comporta una minor manovrabilità e una maggiore necessità di
            manutenzione. Le carrozzine con telaio rigido invece sono spesso più leggere, più
            manovrabili e sono comunque abbastanza trasportabili grazie al meccanismo di
            ribaltamento dello schienale e all’estrazione rapida delle ruote. In generale le
            carrozzine a telaio rigido sono meno ingombranti; permettono una migliore
            accessibilità e possibilità di avvicinarsi alle superfici per il trasferimento, ma occorre
            ricordare che hanno una minore stabilità antero-laterale a causa della diminuzione
            della base d’appoggio.
        </li>
        <li class="m-3"><strong>Schienale:</strong> lo schienale può avere altezza, larghezza, forma e rigidità diverse. Può
            essere piatto, sagomato o tensionabile; in quest’ultimo più cinghie di tensione
            permettono di variare la rigidità della tela dello schienale in modo che possa
            sostenere o dare spazio alle curve della colonna vertebrale. Può avere molte altre
            variazioni ed è uno degli elementi più importanti che dovrai regolare insieme al
            fisioterapista o al terapista occupazionale per ottenere una postura ottimale.
            <ul>
                <li><strong>Altezza:</strong> è regolata in base alla lunghezza del tronco e alla maggior o minor
                    capacità di controllo dello stesso. Può ostacolare la propulsione e la libertà di
                    movimento se supera l’altezza del margine inferiore della scapola. Troppo
                    basso e potresti non avere abbastanza sostegno, troppo alto e potrebbe
                    costringerti ad assumere una posizione scorretta.
                </li>
                <li><strong>Inclinazione:</strong> di solito impostata all’indietro di 5-15 gradi per permetterti di
                    appoggiarci meglio il tuo peso.
                </li>
            </ul>
        <li class="m-3"><strong>Seduta:</strong> insieme allo schienale sono gli elementi che più influenzano la tua postura.
            Può essere rigido o flessibile e può essere variabile in larghezza, profondità, altezza
            dal suolo e angolazione rispetto al suolo. Sopra la seduta andrà usato sempre un
            <a href="#cuscino-antidecubito">cuscino antidecubito</a> per evitare lesioni da pressione.
            <ul>
                <li><strong>Larghezza:</strong> è molto importante che sia precisa in quanto se troppo stretta
                    può causare abrasioni o lesioni da pressione e se troppo larga può aumentare
                    molto la probabilità di deformità della colonna vertebrale date da posture
                    scorrette. Una seduta troppo larga inoltre è meno manovrabile, può
                    diminuire l’accessibilità e sfavorire i trasferimenti.
                </li>
                <li><strong>Profondità:</strong> un’appropriata profondità permette di far appoggiare
                    maggiormente le cosce, aumentando l’area di pressione sotto carico e quindi
                    diminuendo la probabilità di lesioni da pressione; inoltre, permette di
                    mantenere gli arti inferiori in posizione simmetrica e stabile e di aumentare il
                    comfort.
                </li>
                <li><strong>Altezza dal suolo:</strong> la sua regolazione serve a permettere agli appoggiapiedi di
                    non essere troppo vicini al suolo, così da non batterli su eventuali ostacoli e,
                    per esempio, a poter entrare con le gambe sotto a un tavolo.
                </li>
                <li><strong>Angolazione rispetto al suolo:</strong> è di solito di 6-8 gradi all’indietro per impedire
                    lo scivolamento in avanti del sedere, che può portare a una postura scorretta
                    e a lesioni da pressione per le forze di taglio che crea sulla pelle.
                </li>
            </ul>
        <li class="m-3"><strong>Appoggiapiedi:</strong> gli appoggiapiedi sono costituiti da una pedana singola o doppia e la
            scelta del tipo di appoggiapiedi più idoneo dipende da come e quanto i piedi abbiano
            necessità d’appoggio e da come vengono effettuati i trasferimenti fuori dalla
            carrozzina. Possono essere rimovibili o fissi o soltanto ripiegabili e possono
            comprendere varie regolazioni. La loro adeguata scelta e regolazione permette lo
            scarico del peso delle gambe su di essi, che non andrà a gravare sugli ischi, e
            sfavorisce lo scivolamento in avanti del sedere. Troppo alti spostano il peso sugli
            ischi, troppo bassi portano il sedere a scivolare in avanti oltre che a ostacolare il
            sistema circolatorio delle gambe, aumentando in entrambi i casi il rischio di lesioni
            da pressione. C’è la possibilità di aggiungere una cinghia o un appoggio posteriore
            per impedire lo scivolamento all’indietro dei polpacci.
        </li>
        <li class="m-3"><strong>Braccioli:</strong> sono molto vari, possono essere fissi o regolabili, possono avere varie
            forme e lunghezze, sono sempre estraibili e a volte anche ribaltabili. Servono a
            scaricare il peso delle braccia sui braccioli per riposarsi e per scaricarlo dagli ischi, ma
            possono ostacolare le braccia durante la spinta, per questo alcuni utenti, in genere
            quelli che hanno un buon controllo del tronco in termini di stabilità e sicurezza,
            preferiscono la sola presenza delle spondine, rendendo la carrozzina anche più
            leggera.
            <ul>
                <li><strong>Altezza:</strong> importante regolarla correttamente per offrire un appoggio ideale
                    alle braccia. Troppo bassi e non avrai abbastanza sostegno o dovrai fletterti in
                    avanti per ottenerlo, oltre a poter causare problemi alla spalla se hai poca
                    forza nei muscoli che si occupano di stabilizzarla. Troppo alti e non sarai in
                    grado di scaricarci il tuo peso o ti potrebbero ostacolare durante la spinta.
                </li>
            </ul>
        </li>
        <li class="m-3"><strong>Ruote:</strong> possono essere piene o pneumatiche. Le prime necessitano di meno
            manutenzione e non corrono il rischio di bucarsi, ma sono molto meno manovrabili,
            pesano di più e forniscono meno ammortizzazione. Possono avere diverse
            dimensioni e avere un diverso numero di raggi, che possono quindi determinare la
            rigidità della ruota. Sulle ruote possono essere installati i mancorrenti che, a seconda
            della loro misura, materiale e rivestimento, possono influenzare la tua spinta ed
            aiutarti in compiti differenti, quindi andranno scelti in base alle tue abitudini.
            <ul>
                <li><strong>Posizionamento:</strong> le ruote possono essere posizionate più avanti, più indietro,
                    più in alto o più in basso. Il loro posizionamento va a influire molto sulla
                    facilità della spinta, sulla mobilità, sulla stabilità e sull'altezza della carrozzina.
                    Per esempio, le ruote spostate più avanti daranno una maggior facilità di
                    spinta, ma anche una maggior facilità di ribaltamento all’indietro, mentre
                    spostarle più indietro aumenta la stabilità, ma renderà la carrozzina più
                    difficile da spingere. Le ruote più alte o più basse invece influiscono
                    sull’angolo del gomito durante la spinta, determinando lo stress che
                    quest’articolazione subisce durante ogni spinta.
                </li> 
                <li><strong>Campanatura:</strong> la campanatura è l’angolatura delle ruote per cui la parte più
                    bassa si troverà più esterna rispetto a quella in alto. Questa angolazione
                    porta vari vantaggi: la carrozzina è più stabile, si riesce a curvare più
                    velocemente, i corrimani sono più facilmente raggiungibili, le mani sono più
                    protette da urti contro muri o spigoli e le spalle sono meno sottoposte a
                    stress durante la spinta. Lo svantaggio sta nel fatto che più si aumenta questa
                    angolazione, più aumenterà la larghezza della carrozzina, limitandone
                    l’accessibilità negli spazi stretti.
                </li>
            </ul>
        <li class="m-3"><strong>Freni:</strong> i freni bloccano la carrozzina tramite una leva articolata che spinge sulla ruota.
            La loro posizione non dovrebbe intralciare i trasferimenti, ma devono essere
            facilmente raggiungibili dalle mani. Esistono leve di prolungamento che necessitano
            di meno forza per frenare, anche se obbligano uno spostamento in avanti del tronco
            per usarle e possono disturbare durante i trasferimenti.
        </li>
        <li class="m-3"><strong>Dispositivi antiribaltamento:</strong> sono costituiti da prolunghe dei tubi posteriori e
            inferiori del telaio, che terminano con delle rotelline e ostacolano il ribaltamento.
            Sono utili se ancora non sai usare bene la carrozzina e rischi di ribaltarti o se hai poca
            forza e quindi la carrozzina è regolata in modo da renderti più facile la spinta,
            favorendone così il ribaltamento. La presenza di questi dispositivi impedisce
            l’impennata.
        </li>
    </ul>
</div>

<hr>

<div id="manutenzione-della-carrozzina" class="chapter-container">
    <h4>Manutenzione della carrozzina</h4>
    <p>Una volta scelta e regolata la carrozzina perfetta per te, sarà di vitale importanza che tu e/o
        il tuo caregiver vi occupiate della sua manutenzione. Qui sotto trovi un elenco degli
        elementi più importanti da controllare e manutenere:
    </p>
    <ul>
        <li><strong>Pulizia e lubrificazione:</strong> sarà molto importante che tu controlli ogni giorno che la tua
            carrozzina sia pulita e ben lubrificata, così da evitare che si sciupi o che possa
            causarti uno sforzo maggiore durante la spinta. Le parti in tessuto della carrozzina
            dovrebbero essere pulite almeno una volta alla settimana.
        </li>
        <li><strong>Freni:</strong> controlla periodicamente che i tuoi freni siano in buono stato e che funzionino
            correttamente, un loro malfunzionamento potrebbe portare a cadute.
        </li>
        <li><strong>Ruote:</strong> la perfetta circolarità, la buona centratura e la scorrevolezza delle ruote
            garantiscono una marcia fluida e sicura. Per quanto sia facile accorgersi di difetti in
            queste caratteristiche, la loro riparazione sarà lasciata a personale tecnico esperto. È
            inoltre essenziale controllare periodicamente che le gomme e le camere d'aria siano
            in buone condizioni. La corretta pressione degli pneumatici è importante per
            garantire le migliori prestazioni possibili. Se la pressione è troppo bassa, sarà
            richiesto uno sforzo maggiore per spingere la carrozzina in quanto non scorrerà bene
            e sarà più difficile da manovrare; se la pressione è troppo alta, gli pneumatici
            potrebbero scoppiare o logorarsi in modo non uniforme. Controlla e mantieni puliti i
            mozzi, in particolare quelli delle ruotine anteriori, dove è possibile l’accumulo di
            sporco con conseguente maggiore resistenza durante la spinta della carrozzina.
        </li>
        <li><strong>Telaio:</strong> ogni 3-4 mesi controlla che le viti o bulloni siano ben fissati e che gli elementi
            del telaio (compreso il dispositivo antiribaltamento e/o le ruote da ascensore) siano
            in buono stato.
        </li>
        <li><strong>Tela del sedile:</strong> poiché la maggior parte dei cuscini sono progettati per essere
            supportati su una superficie piana, è importante verificare che, col passare del
            tempo, la tela del sedile della carrozzina non tenda a cedere e quindi ad abbassarsi.
            Se ciò accadesse consulta il tuo tecnico di riferimento per sapere se è possibile
            eliminare l'abbassamento (talvolta può essere utilizzato un semplice inserto sotto la
            seduta del cuscino in plastica solida o schiuma sagomata).
        </li>
        <li><strong>Schienale:</strong> se hai uno schienale tensionabile controlla periodicamente che le cinghie
            di tensione della tela abbiano mantenuto nel tempo la regolazione desiderata.
        </li>
    </ul>
</div>

<hr>

<div id="come-usare-la-carrozzina" class="chapter-container">
    <h4>Come usare la carrozzina</h4>
    <p>Il tuo fisioterapista si occuperà di addestrarti all’uso della carrozzina, qui trovi un elenco
        delle abitudini più importanti da mantenere o comportamenti da evitare:
    </p>
    <ul>
        <li><strong>Spinta:</strong> ricorda che il metodo di spinta influirà molto sullo sforzo delle tue braccia a
            fine giornata, controlla il capitolo <a href="article.php?name=economia-articolare">economia articolare</a> per maggiori dettagli sul
            metodo di propulsione corretto.
        </li>
        <li><strong>Postura:</strong> ricorda che mantenere una postura corretta sulla carrozzina ha un effetto
            positivo su moltissimi aspetti della tua salute. Controlla il capitolo <a href="article.php?name=postura-e-trasferimenti">postura e
            trasferimenti</a> per maggiori dettagli sulla postura da tenere in carrozzina.
        </li>
        <li><strong>Trasferimenti:</strong> ricordati sempre di frenare le ruote della tua carrozzina quando
            compi un trasferimento e di svolgerlo sempre in massima sicurezza. Se non ti senti
            sicuro di un trasferimento non esitare a chiedere aiuto al tuo caregiver o a un
            familiare. Controlla il capitolo <a href="article.php?name=postura-e-trasferimenti">postura e
            trasferimenti</a> per maggiori informazioni su
            precauzioni e consigli per i trasferimenti.
        </li>
        <li><strong>Ribaltamento e impennata:</strong> se ancora non sei esperto nella guida della carrozzina,
            usa i dispositivi antiribaltamento per essere sicuro di non rischiare di cadere
            all’indietro. Quando avrai preso abbastanza confidenza con la carrozzina potrai
            addestrarti col fisioterapista a utilizzare l’impennata volontaria come strumento per
            superare efficacemente e in autonomia eventuali ostacoli, ma attento a non
            esagerare, le cadute all’indietro sono sempre rischiose!
        </li>
    </ul>
</div>

<hr>

<div id="cuscino-antidecubito" class="chapter-container">
    <h4>Cuscino antidecubito</h4>
    <p>Il cuscino antidecubito è un ausilio che deve essere usato da tutte le persone con lesione
        midollare che utilizzano la carrozzina come modalità di spostamento sia in maniera
        occasionale che abitualmente. Previene la formazione delle lesioni da pressione che si
        formano in corrispondenza dell’ischio (la protuberanza ossea sulla quale poggiamo quando
        manteniamo la posizione seduta). Il cuscino antidecubito da solo non è comunque
        sufficiente: è necessario quindi alleggerire e spostare il carico più volte al giorno (vedi il
        capitolo <a href="article.php?name=cura-della-pelle">cura della pelle</a>). Deve essere dimensionato correttamente al sedile della carrozzina
        e rivestito di una fodera in tessuto lavabile.
        La scelta e la valutazione del cuscino devono essere fatte in collaborazione con il
        fisioterapista o il terapista occupazionale contemporaneamente alla scelta della carrozzina.
        Infatti, se il cuscino è troppo alto, può essere difficile raggiungere mancorrenti e freni, i
        braccioli e lo schienale possono risultare troppo bassi, e così via.
        I cuscini antidecubito hanno forme e materiali diversi e, distribuendo il peso più
        uniformemente, migliorano anche la postura, offrendo stabilità a tronco e bacino e
        permettono di assorbire urti e vibrazioni dovuti a terreni sconnessi.
    </p>
    <h5>Argomenti da considerare per la scelta del cuscino antidecubito:</h5>
    <ul>
        <li><strong>Peso:</strong> a seconda del tuo peso potrai aver bisogno di un cuscino più o meno denso,
            che sia quindi in grado di sostenere il tuo corpo e distribuire la pressione.
        </li>
        <li><strong>Immobilità:</strong> se non riesci a sollevarti periodicamente e/o a cambiare posizione
            autonomamente, necessiterai di un cuscino ad alto livello di protezione per evitare
            lesioni da pressione.
        </li>
        <li><strong>Incontinenza:</strong> alcuni cuscini antidecubito hanno un lato rivestito di materiale
            impermeabile (a sua volta rivestito di un tessuto che facilita la traspirazione), così da
            proteggerlo da ogni eventuale fuga di urina.
        </li>
        <li><strong>Vizi posturali:</strong> una posizione anomala (da vizio posturale o patologie osteo-articolari)
            può essere corretta mediante la prescrizione di un cuscino con funzione posturale
            (con supporti sagomati o personalizzati).
        </li>
        <li><strong>Temperatura ambientale:</strong> alcuni cuscini avranno una capacità più o meno alta di
            dissipare il calore.
        </li>
        <li><strong>Comfort</strong>
        </li>
        <li><strong>Durabilità</strong>
        </li>
        <li><strong>Tipo di carrozzina o seduta</strong>
        </li>
        <li><strong>Abitudini di vita e ore giornaliere di utilizzo</strong>
        </li>
        <li><strong>Altre considerazioni di tipo sanitario:</strong> spasticità, lesioni da pressione precedenti ecc.
        </li>
    </ul>

    <h5>Principali tipi di cuscini:</h5>
    <ul>
        <li><strong>Ad aria:</strong> esistono quelli a singola camera d’aria, a più camere d’aria non comunicanti
            o a più camere d’aria comunicanti tra loro. Il più diffuso è costituito da una camera
            gonfiabile suddivisa in tante celle separate tra loro ma comunicanti nella parte
            inferiore. Lo spostamento dell’aria attraverso le celle distribuisce la pressione in
            modo uniforme sulla superficie di supporto creando un effetto di fluttuazione e di
            immersione e aumentando la superficie di supporto.
            La quantità di aria introdotta deve essere accuratamente regolata in rapporto alle
            caratteristiche del paziente.
        </li>
        <li><strong>In fibra cava siliconata:</strong> l'imbottitura di questi cuscini è composta da fibre sintetiche
            cave rivestite da silicone che presentano un comportamento elastico. Questi cuscini
            hanno una buona durata nel tempo, sono leggeri e di facile gestione.
        </li>
        <li><strong>In gel:</strong> questi cuscini presentano una fodera interna contenente un gel (di silicone, di
            poliuretano, di plastomero) applicati su una base più rigida spesso sagomata di altro
            materiale. Hanno una bassa sensibilità alle variazioni di temperatura ambientali e,
            grazie alla viscosità del gel, danno un’ottima sensazione di stabilità, però il loro peso
            è piuttosto elevato.
        </li>
        <li><strong>Multistrato (o personalizzati):</strong> sono costituiti strati di materiali diversi per consentire
            di sfruttarne le varie caratteristiche.
        </li>
    </ul>
</div>

<div class="rounded-pill banner"> Oltre alle tipologie ogni cuscino può avere caratteristiche e forme diverse a
    seconda di particolari funzioni o obiettivi che vuole ottenere. Sarà il fisioterapista a guidarti
    nella scelta più corretta per le tue caratteristiche ed esigenze, ma sarai tu poi a doverti
    occupare della buona cura e manutenzione del cuscino.
</div>

<div>
    <h5>Corretta gestione:</h5>
    <p>La <strong>manutenzione</strong> dei cuscini generalmente non richiede abilità particolari e nella maggior
        parte dei casi il tutto si risolve con la regolare pulizia della fodera. Non sottovalutare questo
        passaggio in quanto una cattiva pulizia e l’umidità della superficie su cui passi molte ore
        seduto possono aumentare molto le possibilità di sviluppare infezioni e lesioni da pressione.
        Alcuni modelli richiedono cure più specifiche che dovrai apprendere e ripetere
        periodicamente. Per esempio, se stai utilizzando un cuscino ad aria è necessario controllare
        anche quotidianamente che la pressione sia adeguata: troppa aria impedisce “l’immersione”
        del tuo corpo nel cuscino, poca aria invece determina il contatto delle prominenze ossee
        con la base del cuscino e quindi col sedile della carrozzina. Il gonfiaggio del cuscino ad aria
        dipenderà anche dal tuo peso attuale e andrà modificato in caso di importanti cambi di
        peso. Leggi attentamente il manuale del tuo cuscino per sapere come prendertene cura in
        maniera più accurata possibile.
    </p>

    <h5>Errori comuni e note importanti:</h5>
    <ul>
        <li><strong>Sbagliare verso del cuscino:</strong> il cuscino ha un suo preciso senso, attento a non
            mettere la parte anteriore all’indietro o la parte superiore appoggiata alla seduta.
        </li>
        <li><strong>Non ricompattare il gel nella sua sede se si è spostato:</strong> i cuscini a gel tenderanno a
            modificare la propria forma sotto l’effetto del tuo peso e se non lo ricompatti non
            avrai più sufficiente sostegno nelle zone di maggior pressione.
        </li>
        <li><strong>Scorretta pulizia:</strong> la fodera dev’essere pulita e igienizzata spesso per evitare
            infezione, ma è importante anche evitare briciole o altri residui che potrebbero
            irritare la tua pelle.
        </li>
        <li><strong>Foderare il cuscino con altro tipo di tessuto:</strong> ogni cuscino ha una sua fodera
            specifica, che non deve essere sostituita con altro tipo di tessuto neppure
            temporaneamente. Se necessario togliere la fodera originale per qualsiasi necessità
            utilizza il cuscino senza altro rivestimento.
        </li>
        <li><strong>Cuscino ad aria gonfiato troppo o troppo poco:</strong> se usi un cuscino ad aria sarà
            importante mantenerlo sempre gonfiato al punto giusto (controlla la pressione ogni
            giorno). Un cuscino troppo gonfio sarà dannoso tanto quanto uno troppo sgonfio,
            quindi chiedi aiuto a un professionista per trovare la pressione giusta per te.
        </li>
        <li><strong>Asciugare il cuscino al sole diretto:</strong> il sole diretto rovina i materiali del cuscino, così
            come l’utilizzo di prodotti troppo aggressivi per il lavaggio. Anche lasciarlo fuori di
            notte o a temperature troppo basse può rovinarlo, oltre che renderlo più rigido.
            Lascia sempre il cuscino tornare a temperatura ambiente prima di usarlo.
        </li>
        <li><strong>Cambio di altitudine:</strong> nei cuscini ad aria anche l’altitudine influisce sulla pressione al
            loro interno. Se viaggiando passi a un’altitudine molto diversa da quella a cui sei
            abituato, regola nuovamente la pressione del cuscino. Se viaggi in aereo controlla
            accuratamente il livello di gonfiaggio del cuscino durante le varie fasi del volo.
        </li>
    </ul>
</div>

<hr>

<div id="riferimenti" class="chapter-container">
    <h6>Riferimenti</h6>
    <p>Wheelchair Information | Model Systems Knowledge Translation Center (MSKTC)
    </p>
    <p>La carrozzina manuale: caratteristiche, criteri per la scelta, addestramento all’uso -
        Fogagnolo Flora (pdf)
    </p>
    <p>Manuale-Carrozzina.pdf (progettospilimbergo.it)
    </p>
    <p>Blue book - 201 risposte alla mielolesione - terza edizione - Autore: Mauro Menarini, Judit
        Timar
    </p>
</div>
